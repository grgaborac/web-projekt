<!DOCTYPE html>
<html lang="hr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="description" content="">
    <meta name="keywords" content="">
    <meta name="author" content="Grga Borac">
    <meta name="viewport" content="width=device-width, initial-scale=1.0">
    <link rel="stylesheet" href="../style.css">
    <title>Novosti</title>
</head>
<body>
    <header>
        <nav>
            <ul>
                <li><a href="../index.html">Početna stranica</a></li>
                <li><a href="../news.html">Novosti</a></li>
                <li><a href="../contact.html">Kontakt</a></li>
                <li><a href="../about.html">O nama</a></li>
                <li><a href="../gallery.html">Galerija</a></li>
            </ul>
        </nav>
    </header>

    <main>
    
        <h1>Novosti</h1>

        <a class="backlink" href="../news.html"><- BACK</a>

        <div class="gallery">
            <div class="photo">
                <figure>
                    <img src="../images/telekom.webp" alt="Telekom">
                    <figcaption>Telekom</figcaption>
                </figure>
            </div>

            <div class="photo">
                <figure>
                    <img src="../images/ht.webp" alt="HT">
                    <figcaption>HT</figcaption>
                </figure>
            </div>

            <div class="photo">
                <figure>
                    <img src="../images/telemach.webp" alt="Telemach">
                    <figcaption>Telemach</figcaption>
                </figure>
            </div>

            <div class="photo">
                <figure>
                    <img src="../images/a1.webp" alt="A1">
                    <figcaption>A1</figcaption>
                </figure>
            </div>
        </div>

        <div class="description">
            <h3>Telekomi i u 2023. nastavljaju s ulaganjima u mrežu, očekuju dobre rezultate zbog Schengena</h3>
            <h4>Osvrnuvši se kratko na proteklu 2022. napominju da su unatoč izazovnom makroekonomskom okruženju, inflatornim pritiscima i cijenama energenata, ostvarili dobre poslovne rezultate</h4>
            <p>Tri najveća telekoma u Hrvatskoj, HT, A1 i Telemach, u 2023. godini očekuju nastavak pozitivnih poslovnih trendova, posebice zbog ulaska Hrvatske u eurozonu i šengen, kao i ulaganja u mrežnu infrastrukturu i radiofrekvencijski (RF) spektar, za što javna dražba počinje 16. siječnja.
                <br><br>
                To uz ostalo ističu predsjednici uprava tih telekoma za Hinu, koji se slažu u ocjeni da je za njihovo, ali i ukupno poslovanje u Hrvatskoj, potrebno nastaviti s digitalnom i zelenom tranzicijom te stvaranjem boljeg zakonskog i investicijskog okvira, s daljnjim rasterećenjem gospodarstva od parafiskalnih nameta.
                <br><br>
                Osvrnuvši se kratko na proteklu 2022. napominju da su unatoč izazovnom makroekonomskom okruženju, inflatornim pritiscima i cijenama energenata, ostvarili dobre poslovne rezultate (koji će se za cijelu godinu znati krajem siječnja i u veljači), uz nastavak ulaganja u optičke i 5G mreže u cijeloj Hrvatskoj te poboljšanje korisničkog iskustva.
                <br><br>
                Nebis: HT u 2023. nastavlja stvarati vrijednost za gospodarstvo, društvo i dioničare
                <br><br>
                "HT će u 2023. nastaviti 'navigirati' kroz turbulentno i volatilno okruženje stvarajući vrijednost za gospodarstvo, društvo i svoje dioničare”, poručuje predsjednik uprave HT-a (Hrvatskog telekoma) Kostas Nebis, predviđajući da će 2023. biti teška godina, jer ekonomski izgledi za većinu svijeta nisu dobri nego opterećeni inflacijom i prigušenim gospodarskim rastom.
                <br><br>
                U tome, dodaje, ni Hrvatska nije iznimka, iako joj kombinacija ulaska u eurozonu, povijesno visokog investicijskog rejtinga i ulaska u šengen, daje pozitivno obilježje na početku godine.
                <br><br>
                "Za Hrvatsku je bitno iskoristiti svaku priliku i pokušati izvući maksimum unatoč nepovoljnim uvjetima. Digitalizacija je jedna od ključnih poluga za bolje suočavanje s krizom, povratak ka oporavku i jačanje gospodarske konkurentnosti, a u srži svega je mrežna infrastruktura, odnosno optika i 5G. Stoga u prevladavanju ove situacije okvir mora biti poticajan za ulaganja i podržavati industrije i kompanije koje imaju transformativnu moć i snagu da brže izvedu druge industrije iz krize”, smatra Nebis.
                <br><br>
                Od mjera koje bi bile iznimno važne ističe racionalizaciju parafiskalnih naknada, poput prava puta, što po njemu predstavlja veliko opterećenje za Hrvatsku, "pogotovo s obzirom da trenutno stanje nije održivo i tim više jer 13 zemalja EU ne naplaćuje pravo puta, dok većina ostalih naplaćuje višestruko niže iznose, što omogućuje usmjeravanje sredstava u važne investicije".
                <br><br>
                Tu je i prilagodba regulacije cijena fiksnog širokopojasnog interneta, što je bio jedan od glavnih razloga pada Hrvatske na lanjskoj DESI ljestvici, a potrebna je i modernizacija regulative kako bi u područjima u kojima korisnici imaju više mogućnosti izbora vrijedili uvjeti slobodnog tržišta, a dopuštanje HT-u da snizi cijene ispod sadašnjih koristilo bi svima - gospodarstvu, društvu i posebice korisnicima.
                <br><br>
                Komentira i da će se globalno gospodarstvo u 2023. zbog jedne od najvećih energetskih kriza u zadnjih 50 godina suočiti s velikim usporavanjem, pri čemu će gospodarska aktivnost u Europi po svoj prilici biti najteže pogođena, a eurozona i većina zemalja EU-a suočit će se s teškom prvom polovicom godine.
                <br><br>
                "Recesija prijeti i Hrvatskoj s očekivanim gospodarskim rastom oko 1 posto, pri čemu samo do kraja prvog tromjesečja ograničene cijene energije predstavljaju veliki izazov za industriju. Uz prognoziranu inflaciju na razinama od 6 do 7 posto, poslovno okruženje će biti vrlo izazovno, što znači da će gospodarstvo nastaviti funkcionirati u "kriznom stanju”", ocjena je Nebisa.
                <br><br>
                Ipak, HT će, kako najavljuje, osim u velikim gradovima nastaviti s ulaganjima i izgradnjom mrežne infrastrukture i u prigradskim i ruralnim područjima te do kraja 2023. omogućiti gigabitne brzine interneta za dodatnih 150 tisuća korisnika.
                <br><br>
                Dvorjančanský: A1 Hrvatska nastavlja ulagati u mrežnu infrastrukturu
                <br><br>
                Predsjednik uprave A1 Hrvatske Jiří Dvorjančanský smatra da će u 2023. pritisak inflacije svakako oblikovati poslovne rezultate i utjecati na razvoj nacionalnog gospodarstva, tim više što, kako kaže, projekcije nisu nimalo optimistične i pokazuju da je svijet pred recesijom, što godinu uz galopirajuću inflaciju čini još izazovnijom.
                <br><br>
                "Kao veliki potrošač električne energije, telekomunikacijski sektor posebno je izložen vanjskim utjecajima. Stoga očekujemo proinvesticijske mjere hrvatske vlade za održivost poslovanja i razvojnu perspektivu kompanija, a time i cjelokupnog gospodarstva”, poručuje Dvorjančanský.
                <br><br>
                Za ulazak Hrvatske u eurozonu i šengen kaže da će biti oslonac gospodarstvu i dodatna podrška razvoju.
                <br><br>
                "Sigurno će doprinijeti još većem broju turista, što za telekome, osim prihoda, znači i znatno veća ulaganja kako bi podržali najbolje korisničko iskustvo, pogotovo u ljetnim mjesecima”, dodaje Dvorjančanský.
                <br><br>
                Komentira da će 2023. obilježiti i daljnje transformiranje poslovanja u digitalno i zeleno odnosno održivo, što će dobrim dijelom diktirati trendove u ICT industriji pa i u telekom sektoru. Kako je telekomunikacijska infrastruktura nove generacije temelj za te procese, Dvorjančanský najavljuje da A1 Hrvatska vlastitim sredstvima i uz pomoć EU fondova nastavlja graditi najveću optičku mrežu u urbanim područjima, ali i u ruralnim, s ciljem da dva od tri kućanstva u Hrvatskoj ima pristup A1 gigabitnoj optičkoj mreži.
                <br><br>
                Sredinom 2023. planiraju i 90 postotno pokrivanje Hrvatske 5G mrežom, a kako je jedan od imperativa matične A1 Telekom Austria Grupe održivost u izgradnji mreža posebno vode računa o okolišnom utjecaju te dodatno ulažu u ekološki prihvatljivu tehnologiju.
                <br><br>
                Ježina: Telemach Hrvatska drži se plana ulaganja i spreman je za izazove
                <br><br>
                Predsjednik uprave Telemach Hrvatska Adrian Ježina naglašava pak da je taj telekom upravo u razdoblju obilježenom otežanim tržišnim okolnostima napravio veliki zaokret u poslovanju (zadnje dvije godine), čime su postali još spremniji za razdoblje koje je pred njima, a to se odrazilo i na porast prihoda u protekloj godini (pri čemu ne iznosi detalje).
                <br><br>
                " U Telemachu se maksimalno trudimo prilagoditi novonastalim okolnostima te zajedno s (matičnom) United Grupom radimo na konstantnom usavršavanju infrastrukture i usluga. Ulažemo u brzu gigabitnu optičku i mobilnu 5G mrežu, držeći se plana da kroz petogodišnje razdoblje, do 2025., uložimo 1,7 milijardi kuna”, podsjeća Ježina.
                <br><br>
                I on smatra da će ulazak Hrvatske u eurozonu i šengen pozitivno utjecati na cjelokupno tržište, pomoći stabilnosti i kontroli kamatnih stopa, kao i na dodatni rast turističkog prometa.
                <br><br>
                "Dodatni pozitivan učinak u Telemachu vezujemo i uz očekivano vrijeme isporuke prilikom nabavke uređaja, tj. da će se rokovi isporuke skratiti za otprilike jedan do dva dana”, iznosi Ježina.
                <br><br>
                Sva tri telekoma predali zahtjeve za sve radiofrekvencijske spektre
                Telekomunikacijsko tržište u Hrvatskoj u 2023. čeka i dovršetak javne dražbe za radiofrekvencijske spektre koje koriste telekom operatori, a za što im dozvole istječu 2024.
                <br><br>
                Proces je u jesen 2022. pokrenuo HAKOM, izvijestivši početkom studenoga da su HT, A1 i Telemach ispunili sve uvjete i predali zahtjeve za sve frekvencije, no iz tih telekoma, s obzirom da je proces u tijeku, to nisu komentirali, kao niti što očekuje od dražbe, kakve cijene, što bi trebalo učiniti s novcem koji od toga uprihodi državni proračun ni drugo.
                <br><br>
                Od javne dražbe se, prema ranijim procjenama iz HAKOM-a, očekuje oko 150 milijuna eura, ako se proda sav spektar koji se nudi na dražbi po početnim cijenama.
                <br><br>
                Riječ je o postupku javne dražbe za dodjelu prava uporabe radiofrekvencijskog spektra za mobilne mreže pri čemu su za sve frekvencijske pojaseve - 800 MHz, 900 MHz, 1800 MHz, 2100 MHz i 2600 MHz - uvjete za sudjelovanje na nacionalnoj razini ispunila ta tri telekoma.
                <br><br>
                Postupak nadmetanja za te frekvencijske pojaseve počinje 16. siječnja 2023., dok se odluka o dodjeli dozvola očekuje tijekom prve polovice ožujka 2023., a dozvole će se izdati na razdoblje od 15 godina, po čijem ih je isteku moguće produljiti za još najviše pet godina prema pravilima u EU-a.
            </p>
        </div>
        

       

    </main>

    <footer>
        <p>Copyright &copy; 2023 Grga Borac.</p>
        <a href="https://github.com/grgaborac/web-projekt" target="_blank"><img src="../images/github.png" alt=""></a>
    </footer>
</body>
</html>